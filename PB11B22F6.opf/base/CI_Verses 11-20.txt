/ ma chags la sogs gsum brtson 'grus // śin tu sbyaṅs daṅ bag yod bcas // rnam mi 'tshe dge
ñon moṅs ni // 'dod chags khoṅ khro gti mug daṅ /

/ ṅa rgyal lta ba the tshom mo // khro daṅ khon du 'dzin pa daṅ // 'chab daṅ 'tshig daṅ phrag
dog daṅ // ser sna daṅ ni sgyur bcas daṅ /

/ g-yo rgyags rnam 'tshe ṅo tsha med // khrel med rmugs daṅ rgod pa daṅ // ma dad pa daṅ le
lo daṅ // bag med pa daṅ brjed ṅas daṅ /

/ rnam g-yeṅ śes bźin ma yin daṅ // 'gyod daṅ gñid kyaṅ de bźin te // rtog pa daṅ ni dpyod pa
daṅ // ñe ba'i ñon moṅs gñis rnam gñis /

/ lṅa rnams rtsa ba'i rnam śes las // ji lta'i rkyen las 'byuṅ ba ni // rnam śes lhan cig gam
ma yin // chu la rlabs rnams ji bźin no /

/ yid kyi rnam śes 'byuṅ ba ni // rtag tu'o 'du śes med pa daṅ // sñoms par 'jug pa rnam gñis
daṅ // sems med gñid daṅ brgyal ma gtogs /

/ rnam par śes par gyur pa 'di // rnam rtog yin te de yis gaṅ // rnam brtags de med des na 'di
// thams cad rnam par rig pa tsam /

/ rnam śes sa bon thams cad pa // phan tshun dag gi dbaṅ gis na // de lta de ltar 'gyur bar
'gro // des na rnam rtog de de skye /

/ las kyi bag chags 'dzin gñis kyi // bag chags bcas pas sṅa ma yis // rnam par smin pa zad
nas gźan // rnam smin skyed pa de yin no /

/ rnam par rtog pa gaṅ gaṅ gis // dṅos po gaṅ gaṅ rnam brtags pa // de ñid kun tu brtags pa
yi // ṅo bo ñid med de med do /

